<meta name="categories" content="">
<div  layout="column" class="partial">
    <enable-section-header picpath="heading9.jpg" picalt="Banner image description comes here"
                           title="Ulemavu wa kusikia ni nini?"></enable-section-header>

    <div layout-padding layout="column" class="partialContent">
        <p>Ulemavu wa usikivu, pia ukifahamika kama upotevu wa usikivu, unaweza kuwa ni kutoweza kusikia kabisa au kusikia kwa kiwango kidogo.
          Upotevu wa usikivu unaweza kuwekwa kwenye makundi mawili, kama ifuatatvyo:</p>
        <p><strong>Mtu mwenye usikivu hafifu </strong> ni yule mtu ambaye amepoteza uwezo wa kusikia kwa
          kiwango kidogo au kwa wastani na huzuia uwezo wa
           mtu huyo wa kusikia baadhi
          ya sauti. Watu wenye usikivu hafifu wanaweza kuwasiliana kwa kutumia lugha ya kuzungumza na wanaweza kunufaika na vifaa vya kupaza sauti.</p><br>

        <p><strong>Uziwi</strong> humaanisha upotevu mkubwa wa usikivu. Wenye uziwi
                wana uwezo wa kusikia sauti kwa kiwango
              kidogo sana au kutosikia sauti kabisa.
              Hii ina maana kwamba wanapaswa kutumia lugha ya alama/ishara ili kuwasiliana.</p>

        <h3>Uainishaji wa madhara ya kusikia  </h3>

        <p>Madhara ya kusikia huweza kutofautiana kutoka kwenye hali
          ya usikivu hafifu hadi uziwi. Shirika la Afya Ulimwenguni (WHO)
           huelezea madaraja ya madhara ya kusikia kama ifuatavyo:</p>
        <table>
            <tr>

                <th>Kiwango cha madhara ya kusikia </th>
                <th>Kizio kinacholingana cha kupimia kiwango cha sauti </th>
                <th>Utendaji </th>
                <th>Mapendekezo </th>
            </tr>

            <tr>
                <td>1 – Madhara ambayo ni kidogo</td>
                <td>dB 26-40 (sikio bora)</td>
                <td>Uwezo wa kusikia na kurudia maneno yanayotamkwa katika sauti ya kawaida kwa umbali wa mita 1. </td>
                <td>Ushauri. Shimesikio (vifaa vya kusadia kusikia) vinaweza kuhitajika. </td>
            </tr>
            <tr>
                <td>2 – Madhara ya wastani</td>
                <td>dB 41-60 (sikio bora zaidi)</td>
                <td>Uwezo wa kusikia na kurudia maneno yanayotamkwa katika sauti iliyopazwa kwa umbali wa mita 1</td>
                <td>Kwa kawaida shimesikio vinaweza kuhitajika.</td>
            </tr>
            <tr>
                <td>3 – Madhara makali </td>
                <td>dB 61-80 (sikio bora)</td>
                <td>Uwezo wa kusikia baadhi ya maneno endapo tendo la kupaza sauti linafanyika kwenye sikio bora.</td>
                <td>Shimesikio  zinahitajika. Kama shimesikio hazipo, lugha ya alama/ishara au kusoma midomo
                    ni lazima ifundishwe. </td>
            </tr>
            <tr>
                <td>4 – Madhara ya kina sana ikiwa ni pamoja na uziwi </td>
                <td>dB 81 au zaidi (sikio bora zaidi)</td>
                <td>Kutokuwa na uwezo wa kusikia na kuelewa hata ile sauti ya kupaza. </td>
                <td>Shimesikio  inaweza kusaidia kukuza sauti. Mafunzo zaidi kwa mtoto huenda yakahitajika.
                    Njia za mawasiliano za kusoma midomo na lugha ya ishara/alama ni lazima. </td>
            </tr>
        </table>

        <br>

        <p>Viwango vya 2, 3 na 4 huainishwa kama  <strong>ulemavu wa kusikia.</strong></p>

        <p>(Chanzo:
            <enable-link href="http://www.who.int/pbd/deafness/hearing_impairment_grades/en/">WHO</enable-link>
            )
        </p>
        <enable-image picname="hearingsign1.jpg" picalt=""></enable-image>
        <enable-grey-box><h4>Udhaifu wa kusikia wenye ulemavu una husu:</h4>
            <ul>
                <li>Udhaifu wa kusikia wenye ukubwa zaidi ya desibeli (dB) 40 katika sikio lenye usikivu bora zaidi kwa watu wazima.</li>
                <li>Udhaifu wa kusikia wenye ukubwa zaidi kuliko dB 30 katika sikio lenye usikivu bora zaidi kwa watoto. </li>
            </ul>
        </enable-grey-box>

        <h3>Sababu za udhaifu wa kusikia na uziwi </h3>
        <p>Sababu kuu ya kupoteza uwezo wa kusikia katika nchi zinazoendelea ni maambukizi/magonjwa.
           Na kutokana na sababu hizo,
            kunaweza kuwepo na watu wengi wenye matatizo ya usikivu katika nchi hizi.
            </p>

        <p>Sababu za udhaifu wa kusikia na uziwi unaweza kugawanywa katika
          <strong>sababu za kuzaliwa nazo</strong> na
            <strong>sababu zilizojitokeza baada ya kuzaliwa.</strong></p>

        <h4>Sababu za kuzaliwa nazo</h4>

        <p>Sababu za kuzaliwa nazo zinaweza kumfanya mtu asiweze kusikia zikiweko
          wakati wa kuzaliwa au kujitokeza punde tu baada ya kuzaliwa.
          Udhaifu katika uwezo wa kusikia unaweza kusababishwa na vipengele vya
          kinasaba vinavyorithishwa na
          visivyorithishwa au na baadhi ya  magonjwa nyemelezi (au ya ziada)
          wakati wa ujauzito na wakati wa kujifungua, ikiwa ni pamoja na:</p>
        <ul>
            <li>Surua kwa akina mama, kaswende au maambukizi mengine wakati wa ujauzito; </li>
            <li>Uzito mdogo wakati wa kuzaliwa;</li>
            <li>Mkwamopumzi (Ukosefu wa oksijeni wakati wa kuzaliwa);</li>
            <li>Matumizi yasiyofaa ya madawa fulani wakati wa ujauzito, kama vile aminoglycosides, dawa za kuua sumu iliyondani ya seli
              (cytotoxic drugs), dawa za kuzuia malaria na dawa za kukojoza;
            </li>
            <li>Homa ya nyongo ya manjano iliyo kali katika kipindi ambayo mtoto amezaliwa hivi, ambayo inaweza kuharibu
              neva ya kusikia kwa mtoto mchanga aliyezaliwa punde. </li>
        </ul>
        <h4>Sababu zilizojitokeza baadaye</h4>

        <p>Sababu zilizojitokeza baadaye zinaweza kusababisha udhaifu katika uwezo wa kusikia katika umri wowote, kama vile:</p>
        <ul>
            <li>Magonjwa ya kuambukiza kama homa ya uti wa mgongo, surua na matumbwitumbwi;
            </li>
            <li>Maambukizi kwenye sikio ambayo ni ya kudumu;<br>
                <enable-quotebox e-type="quote">Maambukizi ya kudumu kwenye sikio ni sababu inayoongoza ya madhara katika uwezo wa kusikia.
                </enable-quotebox>
            </li>

            <li>Mkusanyiko wa giligili ndani ya sikio;<br>
                <enable-quotebox e-type="quote">Kwa watoto, mkusanyiko wa giligili ndani ya sikio ambao ni wa kudumu ni
                    sababu inayoongoza kuleta madhara katika uwezo wa kusikia.
                </enable-quotebox>
            </li>
            <li>Matumizi ya aina fulani za madawa, kama vile baadhi ya antibayotiki na dawa za kupambana na malaria;</li>
            <li>Jeraha kichwani au kwenye sikio;</li>
            <li>Kelele inayozidi kiwango cha kawaida, ikiwa ni pamoja na kelele ilioko kwenye eneo la kazi kama vile ile inayotoka kwenye
               mashini na milipuko, na kelele zinazotoka kwenye sehemu za burudani na starehe kama ile
              inayotoka kwenye vifaa vya watu binafsi vinavyotoa sauti, matamasha, vilabu vya usiku, baa na matukio ya michezo mbalimbali;
            </li>
            <li>Kuzeeka hususan kutokana na uchakavu/udhoofu/upungufu wa seli za ufahamu;</li>
            <li>Nta au kitu chochote kigeni kikiziba mfereji wa sikio.</li>
        </ul>

        <h4>Mfano</h4>
        <enable-image picname="hearingsign2.jpg" picalt=""></enable-image>
        <enable-grey-box ><p>Takriban 60% ya watoto katika Shule ya Viziwi ya Uganda walizaliwa wakiwa wanasikia. Wengi
          wao walipatwa na magonjwa yanayowakumba watoto kama vile matumbwitumbwi, surua, kifaduro, homa kali, homa ya
          uti wa mgongo na malaria ambayo husababisha uziwi   wao. Baadhi yao, mama zao walipata surua wakati wa ujauzito.
           Wengine walipoteza uwezo wa kusikia kwa sababu ya uwepo wa kudumu wa giligili ambayo imeachwa bila ya kutibiwa kwa
            muda mrefu, wakati ambapo watu wengine wanapata tatizo hilo kwa njia ya madhara yatokanayo baada ya kutumia dawa.
            Sababu nyinginezo bado hazijulikani. </p></enable-grey-box>
        <p>(Chanzo:<enable-link href="http://ugandaschoolforthedeaf.com">Shule ya Viziwi ya Uganda.</enable-link>)</p>



    </div>

    <div ng-include src="'templates/footer-template.html'"></div>
</div>
