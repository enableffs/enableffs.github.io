<meta name="categories" content="">
<div  layout="column" class="partial">
    <enable-section-header picpath="embarrassedgirls.jpg" picalt="Banner image description comes here"
                           title="Maandalizi ya Utu Uzima"></enable-section-header>

    <div layout-padding layout="column" class="partialContent">
        <p>Watoto walio na uziwi wanahitaji kuelekezwa kujiandaa kuhusu maisha baada ya shule. Wanahitaji taarifa kuhusu mambo
            kama hali ya kingono, na usaidizi wa kuendeleza mafunzo ya amali kwa ajili ya kujitegemea.</p>
        <enable-grey-box><h4>Ili watoto wenye uziwi waweze kukomaa, kujitegemea, kuheshimika katika jamii, mafunzo ya
            amali, ukiachilia mbali elimu, ni muhimu.</h4></enable-grey-box>
        <h3>Mafunzo ya Ufundi </h3>

        <p>Mafunzo ya ufundi huwawezesha vijana wa umri mdogo wenye uziwi kushindana vilivyo kwenye nafasi za kazi, kujimudu kifedha,
            na kujitegemea. Kujitegemea huchukua nafasi muhimu katika kukuza hamasa na kuwania fursa sawa kwa ajili ya watu wenye uziwi. </p>
        <p>Mafunzo ya ufundi kwa ajili ya watu wenye uziwi yanajumuisha shughuli kama vile: ususi/ufumaji, upishi, ushonaji, useremala,
            umakenika, na uchomeleaji; ufundi wa vifaa vinavyotumia umeme mdogo na ufundi umeme, upigaji picha za video, muziki, ngoma, na uigizaji.</p> 
        </p>
        <enable-video youtube-id="XcyaN7ayLkE"></enable-video>
        <br>
        <enable-read-more label="Maelezo ya kusikiliza"><p>Ndani ya darasa, kikundi cha wanafunzi wenye usikivu
          hafifu na uziwi wamekaa sakafuni wakitengeza mazulia. Hawa wanafunzi, wasichana kwa wavulana, wana umri
           wa miaka kati ya 13 na 14. Baadhi yao wanatumia mashine za cherehani mezani. Mwalimu wa kike anasimamia
          kazi hiyo, na anawapa ushauri. Mvulana anatengeneza urembo kwa kufuma umbo la lulu. Wavulana wawili
          wameketi chini wanatengeneza mazulia. <br><br>
            Nje ya jengo mwalimu wa kike anaelezea kinachoendelea kwa kutumia lugha ya alama. :<br>
            Tunayo mafunzo ya ufundi katika shule hii kwa sababu baadhi ya wanafunzi, siyo wazuri sana kwa
             masomo ya darasani, na pia hawanufaiki sana na masomo ya kitaaluma. Kwa hiyo, hali kama hiyo
              inapojitokeza huwa tunawachukua hawa watoto na kuwapeleka kwenye mafunzo ya ufundi. Na pia
              huwasaidia katika maisha
            yao ya baadae. Hiyo ndiyo sababu ya sis kuwa na mafunzo ya ufundi hapa shuleni.<br><br>

            Katika darasa jingine kikundi cha wanafunzi wanatengeneza biskuti. Mwalimu mwingine anafundisha kazi hiyo. Unga unakandwa na kusukumwa. <br><br>
            Mwalimu mwenye uziwi anaendelea kuelezea katika lugha ya alama:<br>
            Tunawachagua wachache kwa ajili ya kazi za uokaji, kwa sababu wakati huo huo huwa kuna madarasa
            ya kitaaluma yanayoendelea. Kwa hiyo, wale ambao hawezi kufanya vizuri kwenye taaluma
            wanakuja kwenye ufundi,  ambao ni uokaji, kutengeneza kei, biskuti na kadhalika<br><br>
            Unga mwingine uliokandwa unasukumwa. Kopo tupu linaweza kutumika kutengenezea biskuti. Kisha biskuti huwekwa kwenye sinia la
            kuokea, na huwekwa kwenye jiko la kuokea lililojengwa kwa matofali ya kuchoma. <br><br>
            Mwalimu mwenye uziwi anaendelea kufafanua kwa lugha ya alama:<br>
            Kwa mfano, kama mtoto amemaliza darasa la saba na hakufanya vizuri kwenye taaluma.
            Hawana kazi nyingine, lakini labda pia ni vigumu kwao kufaulu mitihani. Basi wanachagua fani fulani
     </p></enable-read-more>
        <p>Shule ya watoto wenye ulemavu ya usikivu ya Uganda hutoa elimu ya msingi pamoja na stadi zinazotangulia ufundi
          katika useremala, ufundi cherehani, sayansi
          kimu/maarifa ya nyumbani, na kilimo kwa wanafunzi wasioweza vyema masomo ya kitaaluma. <br> Nia moja ya mafunzo ya ufundi ya mapema ni
          kuwapatia stadi kwa ajili ya mafunzo ya ufundi ya ngazi ya juu zaidi ili wanafunzi wapate ajira hapo baadaye.</p>

        <h4>Utengenezaji wa sandwichi </h4>
        <enable-video youtube-id="2OI3-qMk_1I"></enable-video>
        <br>
        <enable-read-more label="Maelezo ya kusikiliza">
            <p><i>[Kikundi cha wa wanafunzi wa shule ya sekondari wanatayarisha sandwichi pamoja na mwalimu wao. Wako darasani huku wengine walioketi
                wakiwa wanatazama maandalizi haya. Mwalimu anawasiliana na wanafunzi kwa kutumia lugha ya ishara/alama.
                Kwenye picha nyingine mwalimu na wanafunzi wanatayarisha chakula. Mwalimu anasema, </i> <br>

                “Wakati akina mama wanafanya kazi
                zao za nyumbani wao huzungumza na watoto wao. Lakini kwa kuwa hawajui namna ya kuwasiliana na watoto wao walio na
                uziwi, huwaacha tu. Hivyo huyu mtoto hukua bila stadi muhimu nyumbani. Huku Afrika watoto hujumuika.
                Hujumuika katika kazi za nyumbani. Kwa hiyo, utamuona mtoto mwenye uziwi akibembelezwa mno.
                Mama anamuonea mwanae huruma, na hamshirikishi katika kazi. Hata hivyo hajui amuelezeje. Kwa hiyo, watoto hawa hukosa stadi. <br>
                <i>[Msichana anakata mkate vipande viwili, wakati wanafunzi wengine wakiwa wanatayarisha mbogamboga za sandwichi.
                Mwalimu anasema,] </i><br>
                “Lakini kutengeneza vitu rahisi kama sandwichi za mbogamboga, ambavyo wanaweza kutengeneza kama biashara,
                nafikiri ni stadi nzuri kwa wao kujua. Kuna stadi nyingi ambazo zinaweza kukuzwa.
                 <i>[Wanafunzi ambao wamekuwa wakitazama maandilizi
                sasa wanaweza kuchukua sandwichi zilizotayarishwa. Baada ya hapo, wanakaa chini na kula sandwichi. Ni wazi kwamba wanakipenda
                chakula hicho.
                Mwalimu anasema, ] </i><br>
                “Basi nikishawajulisha mambo haya, wanaweza kwenda nyumbani na kuwaomba mama zao wanunue vifaa vya maandalizi ya
                mapishi ya sandwichi, kwa sababu waliona ikitengenezwa hapa. Kisha, wanaweza kutengeneza kitu fulani, na wazazi wakawafurahia.”
                <br></p>
        </enable-read-more>
        <p>Wazazi wengi hawajui namna ya kuwasiliana na mtoto wao ambaye ana uziwi. Wanawaomba
          watoto wao wenye kusikia ili kufanya shughuli za nyumbani, lakini sio mtoto mwenye uziwi.
          Matokeo yake ni kwamba watoto ambao wana uziwi wanakosa stadi za kazi za nyumbani.<br> Wanafunzi katika video
           hii wanajifunza kutengeneza sandwichi. Wanaweza kupata kipato kwa kuuza sandwichi. </p>
        <p>Soma zaidi kuhusu <enable-link href="https://www.iitr.ac.in/RSD/vocational_training.htm">Mafunzo ya Ufundi</enable-link>.</p>

    </div>

    <div ng-include src="'templates/footer-template.html'"></div>
</div>
